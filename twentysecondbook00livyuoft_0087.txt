LIBER XXII. CAP. LXI. 75

armandosque—nec Hannibalem maxime hujusce rei,
ut fama erat, egentem locupletari volebant. 3. Quum
triste responsum, ‘ non redimi captivos,' redditum esset,
novusque super veterem luctus tot jactura civium adjec-
tus esset, quum magnis fletibus questibusque legatos ad
portam prosecuti sunt. 4. Unus ex iis domum abiit,
quod fallaci reditu in castra jure jurando se exsolvisset.
Quod ubi innotuit relatumque ad senatum est, omnes
censuerunt conprehendendum et, custodibus publice
datis, deducendum ad Hannibalem esse.

5. Est et alia de captivis fama: decem primos
, venisse3 de eis quum dubitatum in senatu esset, ad-
mitterentur in urbem necne, ita admissos esse, ne
tamen iis senatus daretur. 6. Morantibus deinde
longius omnium spe alios tres insuper legatos venisse,
L. Scribonium et C. Calpurnium et L. Manlium3 7. tum
demum ab cognato Scribonii, tribuno plebis, de redim-
endis captivis relatum esse, nec censuisse redimendos
senatum; et novos legatos tres ad Hannibalem revert-
isse, 8. decem veteres remansisse, quod per causam
recognoscendi nomina captivorum ad Hannibalem ex
itinere regressi religione sese exsolvissent3 de iis dedendis
magna contentione actum in senatu esse, victosque paucis
sententiis, qui dedendos censuerint. 9. Ceterum proximis
censoribus adeo omnibus notis ignominiisque confectosv
esse, ut quidam eorum mortem sibi ipsi extemplo con-
sciverint, ceteri non foro solum omni deinde vita, sed
prope luce ac publico, caruerint. 10. Mirari magis adeo
discrepare inter auctores, quam, quid veri sit, discernere
queas.

11. Quanto autem major ea clades superioribus
cladibus fuerit, vel ea res indicio est, quod qui sociorum
ad eam diem firmi steterant, tum labare coeperunt nulla
profecto alia de re, quam quod desperaverant de im-
perio. 12. Defecere autem ad Poenos hi populi: Atellani,
Calatini, Hirpini, Apulorum pars, Samnites praeter Pen-
tros, Bruttii omnes, Lucani; 13. praeter hos Surrentini
et Graecorum omnis ferme ora, Tarentini, Metapontini,
Crotonienses Locrique, et Cisalpini omnes Galli. 14. Nee

ιι 2

