LIBER XXII. GAP. LX. 73

ot morte nostra eripiamus ex obsidione circumventas
leyiones. 12. Si hoc P. Sempronius diceret, nec viros·
equidem nec Romanos vos ducerem, si nemo tantae
virtutis exstitisset comes. 13. Viam non ad gloriam
magis, quam ad salutem, ferentem demonstrat3 re-
duces in patriam, ad parentes, ad conjuges ac liberos,
facit. 14. Ut servemini, deest vobis animus? quid,
si moriendum pro patria esset, faceretis? quinquaginta
millia civium sociorumque circa vos eo ipso ‹lie caesa
jacent. Si tot exempla virtutis non movent, nihil
unquam movebit3 si tanta clades vilem vitam non
fecit, nulla faciet. 15. Et liberi atque incolumes
desiderate patriam, immo desiderate, dum patria est,
dum cives ejus estis. Sero nunc desideratis, deminuti
capite, abalienati jure civium, servi Carthaginiensium
facti. 16. Pretio redituri estis eo, unde ignavia ac
nequitia abistis Ρ Ρ. Sempronium, civem vestrum, non
audistis arma capere ac sequi se jubentem? Hannibalem
post paulo audistis castra prodi, et arma tradi jubentem.
17. Quam ego ignaviam istorum accuso, quum scelus
possim accusare. Non modo enim sequi recusarunt
bene monentem, sed obsistere ac letinere conati stmt,
ni strictis gladiis viri fortissimi inertes submovissent.
18. Prius, inquam, P. Sempronio per civium agmen,
quam per hostium, fuit erumpendum. Hos cives patria
desideret? Quorum si ceteri similes fuissent, neminem
hodie ex iis, qui ad Cannas pugnaverunt, civem haberet.
19. Ex millibus septem armatorum sexcenti exstiterunt,
qui erumpere auderent, qui in patriam liberi atque
armati redirent, neque iis quadraginta millia hostium
obstitere. 20. Quam tutum iter duarum prope legionum
agmini futurum censetis fuisse? haberetis hodie viginti
millia armatorum Canusii fortia, fidelia, patres con
scripti. Nunc autem quem ad modum hi boni fidelesque
—nam fortes ne ipsi quidem dixerint—cives esse
possunt? 21. Nisi quis credere potest fuisse, ut erump-
entibus, quin erumperent, obsistere eonati sunt3 aut
non invidere eos quum incolumitati tum gloriae illorum
per virtutem partae, quum sibi timorem ignaviamque
Ε

