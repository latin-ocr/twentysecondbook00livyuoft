30 ΤΙΤΙ LIVII HISTORIARUM

CHAPTER XXIII.

'she tactics of Fabius looked upon with disfavour at Rome. Hannibal,
with a view of increasing the ill-will against Fabius, orders that his
estate be not pillaged. Money due to Hannibal for the restoration of
certain captives not being readily paid by the Senate, Fabius selle his
estate and sustains the Roman honour. Hannibal in stationary camp
before the walls of Geronium.—13.c. 217.

1. HAEc in Hispania [quoque] secunda aestate Punici
bella gesta, quum in Italia paulum intervalli cladibus
Romanis sollers cunctatio Fabii fecisset: 2. quae ut
Hannibalem non mediocri sollicitum cura habebat,
tandem eum militiae magistrum delegisse Romanos
cernentem, qui bellum ratione, non fortuna, gereret,
3. ita contempta erat inter cives armatos pariter toga-
tosque, utique postquam, absente eo, temeritate magistri
equitum laeto verius dixerim, quam prospero, eventu
pugnatum fuerat. 4. Accesserant duae res ad augendam
invidiam dictatoris3 una fraude ac dolo Hannibalis,quod,
quum a perfugis ei monstratus ager dictatoris esset,
omnibus circa solo aequatis ab uno eo ferrum ignemque
et vim omnem hostium abstineri jussit, ut occulti
alicujus pacti ea merces videri posset: 5. altera ipsius
facto, primo forsitan dubio, quia non exspectata in eo
senatfis auctoritas est3 ad extremum haud ambigue in
maximam laudem verso. 6. In permutandis captivis,
quod sic primo Punico bello factum erat, convenerat
inter duces Romanum Poenumque, ut quae pars plures
reciperet, quam daret, argenti pondo bina et selibras in
militem praestaret. 7. Ducentos quadraginta septem
quum plures Romanus, quam Poenus, recepisset, argen-
tumque pro eis debitum—saepe jactata in senatu re,
quoniam non consuluisset patres—tardius erogaretur,
8. inviolatum abhoste agrum, misso Romam Quinto filio,
vendidit, fidemque publicam inpendio privato exsolvit.

9. Hannibal pro Geronii moenibus, cuj us urbis captae
atque incensae ab se in usum horreorum pauca reliquerat
tecta, in stativis erat. 10. Inde frumentatum duae

