62 TITI LIVII HISTORIARUM

5. Postero die, ubi primum illuxit, ad spolia legenda
foedamque etiam hostibus spectandam stragem insistunt.
6. J acebant tot Romanorum millia, pedites passim
equitesque, ut quem cuique fors aut pugna junxerat aut
fuga. Adsurgentes quidam ex strage media cruenti, quos
stricta matutino frigore excitaverant vulnera, ab hoste
oppressi sunt. 7. Quosdam et jacentes vivos, succisis
feminibus poplitibusque, invenerunt, nudantes cervicem
jugulumque et reliquum sanginnem jubentes haurire.
8. Inventi quidam sunt mersis in effossam terram capit-
ibus, quos sibi ipsos fecisse foveas obruentesque ora
superjecta humo interclusisse spiritum apparebat.
9. Praecipue convertit omnes substratus Numida mortuo
superincubanti Romano vivus, naso auribusque laceratis 3
quum, manibus ad capiendum telum inutilibus, in rabiem
ira versa, laniando dentibus hostem exspirasset.

CHAPTER LII.

Hannibal collects the spoil. Surrender of the smaller Roman camp.
Four thousand escape from the larger camp to Canusium. Surrender
of the larger camp. Conditions of surrender the same for each of
the camps. Liberality of Busa to the Roman fugitives.

1. SPOLIIS ad multum diei lectis, Hannibal ad min-
ora ducit castra oppugnanda, et omnium primum,
brachio objecto, flumine eos excludit. 2. Ceterum ab
omnibus, labore, vigiliis, vulneribus etiam fessis, ma-
turior ipsius spe deditio est facta. 3. Pacti, ut arma
atque equos traderent, in capita Romana trecenis nummis
quadrigatis, in socios ducenis, in servos centenis, et ut,
eo pretio persoluto, cum singulis abirent vestimentis,
in castra hostes acceperunt, traditique in custodiam
omnes sunt, seorsum cives sociique. 4. Dum ibi tempus
teritur, interea quum ex majoribus castris, quibus
satis virium et animi fuit, ad quatuor millia hominum
et ducenti equites, alii agmine, alii palati passim per
agros, quod haud minus tutum erat, Canusium per-
fugissent, castra ipsa ab sauciis timidisque eadem con-

