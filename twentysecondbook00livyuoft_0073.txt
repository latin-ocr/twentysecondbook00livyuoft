LIBER, XXII. CAP. LI. til

eum cumulati jacent, cives estis. 8. Sed antequam
opprimit lux majoraque hostium agmina obsaepiunt
” iter, per hos, qui inordinati atque incompositi obstrep-
unt, portis, erumpamus. 9. Ferro atque audaci-51 via
fit quamvis per confertos hostis. Cuneo quidem hoc
laxum atque solutum agmen, ut si nihil obstet, disjicias.
Itaque ite mecum, qui et vosmet ipsos et rem publicam
salvam vultis.’' 10. Haec ubi dicta dedit, stringit glad-
ium cuneoque facto per medios vadit hostes. 11.
Et quum in latus dextrum, quod patebat, Numidae
jacularentur, translatis in dextrum scutis in majora

- . castra ad sexcenti evaserunt, atque inde protinus, ali«)

magno agmine adjuncto, Canusium incolumes per-
veniunt. 12. Haec apud victos magis impetu animo-
rum, quos ingenium suum cuique aut fors dabat, quam
ex consilio ipsorum aut imperio cujusquam agebartur.

 

CHAPTER LI.

Maharbal advises an immediate march upon Rome. then Hannibal
tells him that the matter requires consideration, he replies that Han-
nibal knows how to gain, but not to use, a victory. Appearance ο(
the battle-field on the next day. —B.e. 216.

1. HANNIBALI victori quum ceteri circumfusi gratu-
larentur, suaderentque, ut, tanto perfunctus bello, diei
quod reliquum esset noctisque insequentis quietem et
ipse sibi sumeret, et fessis daret militibus 3 2. Maharbal,
praefectus equitum, minime cessandum ratus, ‘⁶ Immo,
ut, quid hac pugna sit actum, scias, die quinto? inquit,
“ victor in Capitolio epulaberis. Sequere ε cum equite,
ut prius venisse, quam venturum, sciant, praecedam.”
3. Hannibali nimis laeta res est visa majorque, quam
ut eam statim capere animo posset. Itaque voluntatem
se laudare Maharbalis ait, ad consilium pensandum
temporis opus esse. 4. Tum Maharbal: “Non omnia
nimirum eidem dii dedere: vincere scis, Hannibal, vic-
toria uti nescis.” Mora ejus diei satis creditur saluti
fuisse urbi atque imperio.

